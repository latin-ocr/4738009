γ’ -112 —

sua de rerum natura et singula e singulis deduxerit et ar-
tis dialecticae posuerit fundamenta, tamen , ubi sive cum usu
legibus sacrisque institutionibus sancito sive cum ipsius pro-
bitate morumque sinceritate pugnarent, illa missa facere non
dubitasse. Quod ut philosopho iure crimini vertas, homini
laudi ducendum est. Quod maxime igitur vulgo de sophistis
clamitant, ex ipsorum doctrina uni cuique homini bonum esse,
unde commodum ei aliquod atque lucrum redundet: id Pro-
tagoras planis verbis negat. Non enim qui iucunde, is con-
tinuo bene vivit, sed qui honeste. Atque salsissimum est,
quod Baumhauerus perdocta disputatione , qua examinat:
„Quam vim sophistae habuerint Athenis ad aetatis suae disci-
plinam, mores ac studia immutanda“‚ Traiecti ad Rh. supe-
riore anno edita pag. 91: „itaque“, inquit, „hac (Protagorae)
doctrina extinguebatur omnis verecundia et legum reverentia ς
quot enim diversa erant iudicia, tot iusti et veri habebantur
normae.“ Nam hac in re quin Plato sit testis omnium lo-
cupietissimus vix quisquam dubitet. — Ceterum quam Stoici
postea maxime excoluerunt indifferentium doctrinam, eius pri-
mum fuisse conditorem Protagoram'monemus (vid. pag0 99.J:
nisi t'orte ex Antisthenis placitis, qui Gorgiae discipulus fuisse
atque primum ipse quoque artem sophisticam docuisse dicitur,
Plato hoc in Protagorae disciplinam intulit. ·

