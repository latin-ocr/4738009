QUAESTIONUM PROTAGOREARUM

LIBER SECUNDUS.

PRoTAGoRAE FLAGITA.

 

Ex Platonis potissimum, Aristotelis, Sexti Empirici libris
Protagorae placita sat certe definiri possunt. Atque cum
apud Aristotelem Sextumque ubi Protagoreae sententiae me-
morentur facile sit ad perspiciendum, quia ubique diserte in-
dicatum est: in adhibendis Platonis testimoniiS‚ quanquam
in Theaeteto Protagorae potissimum tractari philosophiam e
Platonis verbis compluries tam plane apparet, ut extra omnem
ponatur dubitationem, tamen magnopere cavendum est, ne ul-
terius progressi Protagorea dicamus, quae Socrates, ut sophi-

stam perstringat‚ ex suo arbitratu atque ratione interdum haud ν

ita sincera ex placitis vere Protagoreis consectaria facit. Quo
in genere cum Plato parum sibi temperet, viros doctos sae-
pius in errores induxit.

0211·th 1.

Quo facilius rerum hoc capite tractatarum ordo atque
connexus perspiceretur, gravissima Protagorae placita, quibus
expositionis tenor et quasi filum continetur, numeris signata
ita exhibui, ut, ubicunque fieri posset (vid. lib. IV. cap. 1110,
ipsius verba servarem.

